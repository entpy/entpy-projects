= Progettazione project_name
Entpy software | www.entpy.com
v0.0.1, Dicembre 2014: REVISIONE CORRENTE: Prima stesura del documento
:Email: info@entpy.com

== ((Contenuti)) ==
In tutti i concorsi di bellezza troviamo due controparti: i modelli e la giuria.
project_name estende a misura di web il concetto di concorso di bellezza, 
rendendolo più divertente, coinvolgente e aperto a tutti.
I voti seguiranno tre semplici metriche: sguardo, sorriso e complessivo.
Mentre i voti per sguardo e sorriso hanno l'obiettivo di valutare due caratteristiche dettagliate, il voto complessivo valuterà la persona nella sua totalità (ovviamente limitandosi ad un fattore puramente estetico).
I partecipanti che trionferanno sugli altri, racchiuderanno il mix perfetto di questi tre aspetti.

== ((Come funziona)) ==
=== Per i partecipanti ===
I ragazzi e le ragazze che vogliono farsi votare (da qui in poi definiti come "partecipanti"), devono iscriversi alla piattaforma, oltre che avere almeno 18 anni.
Bastano pochi dati, nickname, sesso, data di nascita, email e password.
A termine di questa breve fase di registrazione, accederanno alla pagina profilo, dove sarà possibile inserire un'immagine principale (quella del profilo appunto) e diverse foto aggiuntive, oltre che alcuni dati facoltativi.

=== Per i votanti ===
Il votante (colui che naviga sulla piattaforma per votare i partecipanti), vedrà come prima cosa, in home page, dopo aver selezionato la passerella uomo o quella donna, la lista di partecipanti, ordinati secondo l'attuale posizione in classifica.
Potrà inoltre applicare filtri di vario genere per navigare più agevolmente tra l'elenco.
Obiettivo della navigazione è il voto del partecipante preferito.

== ((Le votazioni)) ==

=== Funzionamento ===
La fase di voto, ovvero l'assegnazione di un punteggio da parte dei votanti verso i partecipanti, si svolgerà nella seguente maniera.
Un votante potrà votare lo stesso partecipante una sola volta nell'arco di 48 ore.
Non viene posto nessun vincolo sul numero di partecipanti che è possibile votare, quindi un votante può votare più partecipanti diversi nell'arco delle 48 ore.
Inoltre, per votare non è necessario iscriversi alla piattaforma, azione invece necessaria se si vogliono aggiungere dei partecipanti all'elenco preferiti.
Il voto ha un range che varia da 1 a 5 per ogni metrica, tranne che per la metrica *complessiva*, dove il range varierà da 1 a 10.
Qui di seguito sono riassunte le metriche con i relativi punteggi assegnabili.

[width="50%",cols="m,m",frame="topbot",options="header"]
|=======================================================
|Metrica|Range di valori
|Sguardo | 1-5
|Sorriso | 1-5
|Complessivo | 1-10
|=======================================================

=== Vincitori ===
La vittoria avviene totalizzando più punti in un periodo della durata di nove mesi.
Nel corso dell'anno verranno creati tre concorsi, ognuno della durata di 3 mesi, più uno che li racchiude tutti e tre, della durata di 9 mesi.
Quanto menzionato si applica ad ogni passerella, ciò vuol dire che la passerella uomo e la passerella donna creeranno un totale di 8 concorsi (4 per gli uomini e 4 per le donne).
Qui di seguito sono riassunti i concorsi.

[width="50%",cols="m,m",frame="topbot",options="header"]
|=======================================================
|Nome|Durata (mesi)
|Miss/Mister inverno anno xxxx | 3
|Miss/Mister primavera anno xxxx | 3
|Miss/Mister estate anno xxxx | 3
|Miss/Mister web anno xxxx | 9
|=======================================================

A fine periodo NON è possibile avere due partecipanti con la stessa quantità di punti, pertanto, si procederà mediante spareggio, estendendo la gara di sette giorni.
Se dopo sette giorni ci saranno ancora due o più partecipanti con gli stessi punti, si estenderà la gara di altri sette giorni e così via.

Durante il periodo che va dal decimo al dodicesimo mese dell'anno (ultimo quarter), se nessun concorso è in attesa di chiusura (quindi non ci sono spareggi in corso, in entrambe le passerelle), è possibile registrarsi a project_name, ma le votazioni rimarranno sospese fino al 1 gennaio dell'anno successivo.
Differenziare la valutazione in tre metriche permette di definire dei sotto concorsi rispetto al flusso principale, permettendo di eleggere una miss/mister sorriso e una miss/mister sguardo.

== ((Affinita')) ==
Per rendere più appetibile l'iscrizione alla piattaforma, viene messo a disposizione un sistema di affinità tra partecipanti, cioè, in base a determinati criteri verranno indicate le persone con cui si è più affini (mostrando anche le affinità).
I votanti stessi a loro volta, possono vedere che affinità hanno un gruppo di partecipanti, per esempio 6 dei 10 partecipanti selezionati hanno gli occhi azzurri e, 4 di questi rientrano nella classifica dei top 10 (quindi vuol dire che gli occhi azzurri in quel momento prevalgono ed incidono positivamente nella valutazione), con conseguente boom di vendite delle lenti a contatto azzurre.

== ((Target di eta')) ==
I partecipanti devono avere almeno 18 anni per potersi iscrivere.
Il target dei votanti è ipotizzabile in un range che va dai 18 ai 45 anni.

== ((Obiettivi piattaforma)) ==
La piattaforma si propone di rimanere gratuita, sia per i votanti che per i partecipanti.
Primo obiettivo: offrire un palco di confronto per chi voglia mettersi in gioco.
Secondo obiettivo: capire il trend del mercato attuale mettendo in relazione le caratteristiche dei partecipanti.
I votanti, mediante una valutazione superficiale, fungeranno da giuria, diventando gli aghi della bilancia di project_name.

== ((Elenco revisioni)) ==
[cols="m,m,m",options="header"]
|=========================================================
|Versione|Data|Descrizione
|0.0.1 | Dicembre 2014 | Prima stesura del documento
|=========================================================
