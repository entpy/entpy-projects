= Progettazione project_name
Entpy software | www.entpy.com
v0.0.1, Dicembre 2014: REVISIONE CORRENTE: Prima stesura del documento
:Email: info@entpy.com

== ((Contenuti)) ==
project_name estende a misura di web il concetto di concorso di bellezza, 
rendendolo più *divertente*, *coinvolgente* e *aperto* a tutti.
I voti seguiranno tre semplici metriche: sguardo, sorriso e complessivo.
Mentre i voti per *sguardo* e *sorriso* hanno l'obiettivo di valutare due caratteristiche dettagliate, il voto complessivo valuterà la persona nella sua totalità (ovviamente limitandosi ad un fattore puramente estetico).
I partecipanti che trionferanno sugli altri, racchiuderanno il mix perfetto di questi tre aspetti.

== ((Come funziona)) ==
In tutti i concorsi di bellezza troviamo due controparti: i modelli e la giuria.

=== Per i partecipanti ===
I ragazzi e le ragazze che vogliono farsi votare (da qui in poi definiti come "*partecipanti*"), devono iscriversi alla piattaforma, oltre che avere *almeno 18 anni*.
Bastano pochi dati, nome, cognome, sesso, data di nascita, email e password.
A termine di questa breve fase di registrazione, accederanno alla pagina profilo, dove sarà possibile inserire un'immagine principale (quella del profilo appunto) e diverse foto aggiuntive, oltre che alcuni dati facoltativi.

=== Per i votanti ===
Il *votante* (colui che naviga sulla piattaforma per votare i partecipanti), accederà inizialmente nella home page. Dopo aver selezionato la passerella uomo o donna, vedrà la lista dei partecipanti, ordinata secondo la posizione in classifica o in base a un criterio da lui definito (data di iscrizione, età, ecc...).
Obiettivo della navigazione è il voto del partecipante preferito.

== ((Le votazioni)) ==

=== Funzionamento ===
La fase di voto, ovvero l'assegnazione di un punteggio da parte dei votanti verso i partecipanti, si svolgerà nella seguente maniera.
Un votante potrà votare lo stesso partecipante una sola volta nell'arco di 7 giorni.
Non viene posto nessun vincolo sul numero di partecipanti che è possibile votare, quindi un votante può votare più partecipanti diversi nell'arco della settimana.
Inoltre, per votare non è necessario iscriversi alla piattaforma, azione invece necessaria se si vogliono aggiungere dei partecipanti all'elenco *preferiti*.
Il voto ha un range che varia da 1 a 5 per ogni metrica, tranne che per la metrica *complessiva*, dove il range varierà da 1 a 10.
Qui di seguito sono riassunte le metriche con i relativi punteggi assegnabili.

[width="50%",cols="m,m",frame="topbot",options="header"]
|=======================================================
|Metrica|Range di valori
|Sguardo | 1-5
|Sorriso | 1-5
|Complessivo | 1-10
|=======================================================

=== Vincitori ===
La vittoria avviene totalizzando più punti in un periodo di tempo determinato, della durata di 11 mesi.

[width="50%",cols="m,m",frame="topbot",options="header"]
|=======================================================
|*Nome concorso principale*|*Durata (mesi)*
|Miss/Mister anno xxxx | 11
|=======================================================

A fine periodo NON è possibile avere due partecipanti con gli stessi punti, pertanto, si procederà mediante spareggio, estendendo la gara di sette giorni.
Se dopo sette giorni ci saranno ancora due o più partecipanti con gli stessi punti, si estenderà la gara di altri sette giorni e così via.

Durante il periodo che va dall'undicesimo al dodicesimo mese dell'anno (l'ultimo mese), se nessun concorso è in attesa di chiusura (quindi non ci sono spareggi in corso, in entrambe le passerelle), è comunque possibile registrarsi a project_name, ma le votazioni rimarranno sospese fino al 1 gennaio del nuovo anno.
Differenziare la valutazione in tre metriche permette di definire dei sotto concorsi rispetto al flusso principale, permettendo di eleggere una miss/mister sorriso e una miss/mister sguardo.
Il riepilogo dei sottoconcorsi è visibile nella tabella sottostante.

[width="50%",cols="m,m",frame="topbot",options="header"]
|=======================================================
|*Nome sottoconcorso*|*Durata (mesi)*
|Miss/Mister sguardo anno xxxx | 10
|Miss/Mister sorriso anno xxxx | 10
|=======================================================

Se a fine periodo ci saranno due o più partecipanti con lo stesso numero di punti (per sguardo e sorriso), si valuteranno i punti globali, agganciadosi così al flusso del concorso principale.

== ((Affinita' (da implementare in una seconda fase))) ==
Per rendere più appetibile l'iscrizione alla piattaforma, viene messo a disposizione un sistema di affinità tra partecipanti, cioè, in base a determinati criteri verranno indicate le persone con cui si è più affini (mostrando anche le affinità).
I votanti stessi a loro volta, potranno vedere le affinità tra un gruppo di partecipanti, per esempio 6 dei 10 partecipanti selezionati hanno gli occhi azzurri e, 4 di questi rientrano nella classifica dei top 10 (quindi vuol dire che gli occhi azzurri in quel momento prevalgono ed incidono positivamente nella valutazione), con conseguente boom di vendite delle lenti a contatto azzurre.

== ((Target di eta')) ==
I partecipanti devono avere almeno 18 anni per potersi iscrivere.
Il target dei votanti è ipotizzabile in un range che va dai 18 ai 45 anni.

== ((Obiettivi piattaforma)) ==
La piattaforma si propone di rimanere gratuita, sia per i votanti che per i partecipanti.
Primo obiettivo: offrire un palco di confronto per chi voglia mettersi in gioco.
Secondo obiettivo: capire il trend del mercato attuale mettendo in relazione le caratteristiche dei partecipanti.
I votanti, mediante una valutazione superficiale, fungeranno da giuria, diventando gli aghi della bilancia di project_name, replicando le tendenze del mondo attuale sulla piattaforma.

== ((Elenco revisioni)) ==
[cols="m,m,m",options="header"]
|=========================================================
|Versione|Data|Descrizione
|0.0.1 | Dicembre 2014 | Prima stesura del documento
|=========================================================
